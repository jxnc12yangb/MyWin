
    
    
    
    
    　　凤姐者，姓罗氏，讳玉凤，巴蜀綦江县人也。其先系出妘姓，本祝融氏之后也。　　姐生而神灵，弱而能言，幼而广读，长而擅诗，成而聪明，尤善古逸书《知音》、《故事会》等，张发财从而学之。其貌隆准而龙颜，大口，与世祖光武帝刘秀相类也。　　姐初业于家乐福超市，不能灭其澄清志。遂大招亲于天下，设七款条目以遴择寰宇男子。由是国中鼎沸，或远而啼笑之，或从而戏侮之，皆目为异类。而姐竟以成名焉。
    
    
    
    
    　　嗣后写真、走穴，世皆以为笑柄，遂不知其富渐积。于是悄然浮海美利坚，应记者聘，口谐称对，才思睿敏，主考多有嘉之。人方悟此真智能也！自是凤姐愈益得志。未几，有互联网传图，为囚人赵氏张目者耳，而中乃有姐立焉，天下因知其义也。又闻申请籍美东某党，由是世不能复议其昧弱云。
    
    
    
    
    


　　太史氏曰：初，姐自谓“前溯三百年，后溯三百年，无人能逮我智”。国中闻言，俯仰失笑。及其远走异域，义为赵袒，以天下之笑为资，成众人不能之事，人始悟之，不亦愚乎？而应聘美利坚之记者，其才其勇，及之者几何？夫古之成大事者，能为天下之不敢为，能忍天下之不能忍，襄天下之功业而赞一身之名利也。凤姐也者，于义于己，庶几无愧矣！



(完)